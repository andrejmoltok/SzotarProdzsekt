<!DOCTYPE html>
<html>
  <head>

    <title>Csudisztáron - Szótár Prodzsekt</title>

    <meta charset="UTF-8">

    <link rel="stylesheet" type="text/css" href="../123/index.css">

  </head>
  <body>
    
    <div class="center-felso">
      <h1>Szótár Prodzsekt</h1>
    </div>

    <table id="mystyle">
      <tbody>
        <tr>
          <td colspan="2" id="aszo">
            Csudisztáron
          </td>
        </tr>
        <tr>
          <td colspan="2">
            Csudisztáron aligha érthető más, mint Kihaőnem Senkimássem, aki többek szerint simán eszkimó, esetleg neve alapján finn, ám ennek meglehetősen ellentmondóan fekete bőrű, vörösesszőke hajú – és állítása alapján bizonyítatlanul óviking felmenőkkel bíró, imádott, még mindig sármos, szépkorú híresség.  Évtizedek óta ő az abszolút sztárja az India és Kína által 200 évente megrendezésre kerülő, összevont, 1 grammos, Kézi Gyapotgyaluló (ujjperc, köröm és ujjbegy ki- és leeséses rendszerű) Szöszmöszaprító Szuperbajnokságoknak.<br>
            <br>  
            A feladat egyszerű, a parányi gyapotpelyhet két ujj közé fogva (míg még van annyi) egyenletes, ezredmilliméteres elemiszál szeletekké kell darabolni, egy éles, automata segédeszköz segítségével (körkéses lézergyalu) a szöszmöszt annak bátran elé tartva és tolva. Aki benevez, nem szállhat ki. 
            Ez nem olyan kihívás, ami az első vérig tart! Sőt!<br>
            <br>
            A közönség egy emberként izgul, szisszen fel és lélegzetét visszafojtva ámul! A horrorisztikus látvány visszatérő rémálmokat is (f)okozhat! Mivel az elhunyt többi résztvevő rokonai kivétel nélkül óvást jelentettek be – csalásra hivatkozva - a rendezvényt követő tömeges gyászszertartások után, 
            az ügyben vizsgálatot indítottak. Brit tudósok hada dolgozik azóta is ama kérdéskörön, hogy hogyan  edzhetett és milyen trükkel élhette túl Kihaőnem egyedül, jelentős vérpótlás nélkül a legutóbbi (40 évvel ezelőtti) versenysorozatot. És honnan ez a kifinomult ujjtechnika – mikor az eszkimók 
            ormótlan kesztyűikben gyakorlatilag csupán csak tapogatózhatnak… A fél világot azonban mindez nem érdekli, az ő hősük csupán az örökös bajnok lehet: Kihaőnem Senkimássem.
          </td>
        </tr>
        <tr>
          <td><strong>Beküldő</strong>:</td>
          <td><a href="https://www.poet.hu/tag/molnar-jolan" target="_blank">Molnar-Jolan</a>
          </td>
        </tr>
        <tr>
          <td><strong>Magyarázó</strong>:</td>
          <td><a href="https://www.poet.hu/tag/ereri" target="_blank">Ereri</a>
          </td>
        </tr>
        <tr>
          <td><strong>Dátum</strong>:</td>
          <td><time title="2019. január 8.">2019. január 8.</time></td>
        </tr>
      </tbody> 
    </table>

    <div id="navigator">
      <a href="../b/b.html">B << </a> -- <a href="#"> < </a> - <a href="./c.html">C, Cs</a> - <a href="#"> > </a> -- <a href="../d/d.html"> >> D, Dz, Dzs</a>
    </div>

    <div class="center-also">
      <p>Szótár Prodzsekt ötlete &copy; <a href="https://poet.hu/tag/Kandabula" target="_blank">Kandabula</a> - <a href="https://poet.hu/" target="_blank">Poet.Hu</a> - 2018-2021</p>
      <p>Készítette &copy; <a href="https://katoteshikaari.hu/" target="_blank">Csokán P. András</a> - 2021</p>
    </div>

  </body>
</html>
